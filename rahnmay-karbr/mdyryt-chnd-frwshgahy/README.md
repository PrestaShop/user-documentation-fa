---
description: Managing Multiple Shops
---

# مدیریت چند فروشگاهی

**مدیریت چند فروشگاهی**

مدیریت چند فروشگاهی

یکی از ویژگیهای برتر پرستاشاپ "چندفروشگاهی" نامیده میشود، به معنای توانایی مدیریت چندین مغازه از یک بخش مدیریت میباشد.

از مزایای این ویژگی، مدیریت چندین فروشگاه سفارشی است که اصول مشترک زیادی باهم در اشتراک دارند. برای کارایی بیشتر، حتی میتوانید گروههایی از مغازهها ایجاد کنید.

چگونه تصمیم بگیریم که آیا به ویژگی "چند فروشگاهی" نیاز است یا خیر.

ممکن است فکر کنید که به ویژگی "چندفروشگاهی" احتیاج دارید در صورتی که اینطور نیست. به عنوان مثال، اگر میخواهید یک فروشگاه چند زبانه، یا نیاز به استفاده از بیش از یک ارز داشته باشید یا اگر میخواهید یک الگوی گرافیکی متفاوت برای هر دسته داشته باشید نیازی به این ویژگی نمیباشد.

در اینجا دو سؤال وجود دارد که باید قبل از تصمیم گیری برای فعال کردن ویژگی "چندفروشگاهی" از خود بپرسید:

1. آیا می خواهید مغازه های شما برای کالای مشابه \(علاوه بر تخفیف های ویژه برای مشتری یا گروهی از مشتریان\) ، قیمت متفاوتی داشته باشند؟

**اگر جواب مثبت است ، باید از ویژگی چندفروشگاهی استفاده کنید.**

1. وقتی مشتری از یک مغازه خرید میکند، آیا میخواهید که وی به سابقه سفارش آن فروشگاه و فاکتورهای موجود در مغازه دیگر دسترسی نداشته باشد \(حتی اگر مشتری دارای اطلاعات یکسانی برای ورود به سیستم در هر دو مغازه باشد\)؟

**اگر جواب مثبت است، پس باید از ویژگی چندفروشگاهی استفاده کنید:** مغازهها سبد خرید و سفارشات خود را به اشتراک نمیگذارند و مشتریانی که محصولات خود را در سبد خرید فروشگاه 1 میگذارند، این کالاها را در سبد خرید خود در فروشگاه2 مشاهده نمیکنند.

اگر جواب برای هر دو سوال "خیر" است، پس ویژگی "چندفروشگاهی" برای شما مناسب نیست.

فعال سازی ویژگی چند فروشگاهی

تبدیل نصب پرستاشاپ تک فروشگاهی به یک چند فروشگاهی بسیار ساده است:

1. وارد صفحه ادمین فروشگاهتان شوید.
2. به منو "پارارمترهای فروشگاه" رفته و گزینه "عمومی" را انتخاب کنید.
3. گزینه "فعال سازی چند فروشگاهی" را پیدا کنید ، "بله" را انتخاب کنید.
4. تغییرات را ذخیره کنید.

![](../../.gitbook/assets/0%20%2860%29.png)

بدین صورت ویژگی چندفروشگاهی در حال حاضر فعال است که اضافه شدن صفحه "چند فروشگاهی" در زیر منوی "پارامترهای پیشرفته" را میتوانید مشاهده کنید. این صفحهای است که شما میتوانید مغازههای مختلفی که با این نصب پرستاشاپ ایجاد شده را مدیریت کنید.

استفاده از ویژگیهای چند فروشگاهی

* [روابط چند فروشگاهی](•%09روابط%20چند%20فروشگاهی)
* [ایجاد یک گروه فروشگاه جدید](•%09ایجاد%20یک%20گروه%20فروشگاه%20جدید)
* [ایجاد فروشگاه جدید](•%09ایجاد%20فروشگاه%20جدید)
* [تنظیمات URL فروشگاه](•%09تنظیمات%20URL%20فروشگاه)
* [نمونه کارها و مشخصات](•%09نمونه%20کارها%20و%20مشخصات)


---
description: Managing Categories
---

# مدیریت شاخه ها

**مدیریت شاخه ها**

شاخه ها ضروری هستند، چراکه امکان گروه بندی محصولات مشابه را به شما میدهد. همچنین به مشتریان کمک میکند تا راه خود را از طریق کاتالوگ متنوع شما پیدا کنند، و جستجو را برای نوعی خاص از محصول را برای آنان محدود میکند.

زمانی که حداقل دو محصول با ویژگی های یکسان دارید باید یک شاخه جدید ایجاد کنید. محصولات یک شاخه اگر قابل تعویض نباشند باید قابل مقایسه باشند. این ایده را زمانی که محصولات جدید را در شاخه های جدید ایجاد میکنید در نظر داشته باشید.

شاخه ها تعیین میکنند که چگونه افراد به سایت شما هدایت میشوند و محصولات شما را جستجو میکنند. شما باید بر روی دسته بندی شاخه هایتان و چگونگی سازمان دادن به دسته بندی ها قبل از شروع به ایجاد محصول تمرکز کنید.

دسته بندی ها از منو "کاتالوگ" در صفحه "شاخه ها" مدیریت میشوند.این صفحه یک جدول را همراه شاخه های فعلی موجود و اطلاعات اصلی نمایش میدهد.

برای نمایش زیر شاخه ها، برروی شاخه والد کلیک کنید، یا از منو عملیاتی گزینه "مشاهده" رو انتخاب کنید.

![](../../../.gitbook/assets/0%20%2832%29.png)

با استفاده از ستون نمایش جدول با کلیک بر روی آیکون نمایش هر سطر آنها را فعال یا غیرفعال کنید. \(فعال با تیک سبز و غیرفعال با علامت X قرمز\)

در واقع همه شاخه ها، زیرشاخه ای از "خانه" هستند. برای ویرایش شاخه "خانه" \(یا هر شاخه انتخابی\)، بر روی فلش کنار دکمه "مشاهده"، و سپس برروی "ویرایش" کلیک کنید. اگر میخواهید یک شاخه جدید ایجاد کنید \(یا زیرشاخه برای یک شاخه موجود\)، از هر سطحی از شاخه ها برروی دکمه "افزودن شاخه جدید" کلیک کنید.

![](../../../.gitbook/assets/1%20%2832%29.png)![](../../../.gitbook/assets/2%20%2814%29.png)

شاخه های خود را ترجمه کنید!

مطمئن شوید که هرفیلد به هر زبانی که فروشگاه تان پشتیبانی میکند ترجمه شده باشد. برای انجام این کار، بر روی دکمه زبان در کنار فیلد کلیک کنید، و زبان مورد نظر خود را برای ویرایش متن انتخاب کنید.

اول از همه، شما باید اطلاعات عمومی را وارد کنید:

* **نام**. برای شاخه ی خود نامی وارد کنید که به صورت مختصر توصیفی ازشاخه باشد. کلمات را با دقت انتخاب کنید مشتریان هنگام وارد شدن به سایت شما به نام این شاخه تکیه میکنند پس کلمات را با دقت انتخاب کنید.
* **نمایش داده شده**. اگر "نمایش" آن فعال باشد نمایش داده میشود \(برای مشتریانتان در دسترس باشد یا خیر\). به عنوان مثال، ممکن است شما بخواهید نمایش یک شاخه جدید را برای مشتریانتان غیرفعال کنید چرا که هنوز آن را تکمیل نکرده اید.
* **شاخه والد**. زمانی که شاخه اصلی ایجاد میکنید نمایش داده نمیشود. اگر مایل به ایجاد زیرشاخه برای یک شاخه دیگر بجز صفحه اصلی هستید، آن در زیر شاخه انتخابی ظاهر میشود.

فرم ایجاد شاخه اصلی یا زیر شاخه یکسان است. تنها تفاوتش در زمانی است که از زیر سطح شاخه بر روی "افزودن شاخه جدید" کلیک میکنید، پرستاشاپ تشخیص میدهد که شما میخواهید زیرشاخه ایجاد کنید، از این رو بر اساس "شاخه والد" تنظیم میکند.

* **توضیحات**. شما باید این فیلد را پر کنید، چرا که نه تنها برای شما یا کارکنان شما مفید است، بلکه ممکن است بعضی از قالب ها برای نمایش به مشتری از آن استفاده کنند.
* **کاور شاخه ها**. برای آپلود یک تصویر از کامپیوترتان بر روی "افزودن فایل" کلیک کنید تا تصویر در صفحه شاخه نمایش داده شود.
* **تصویر بند انگشتی شاخه**. اگر قالب این امکان را داشته باشد یک تصویر کوچک را در صفحه شاخه والد نمایش میدهد.
* **تصویر بندانگشتی منو**. اگر قالب این امکان را داشته باشد تصویر بند انگشتی شاخه در منو نمایش داده میشود.
* **عنوان متا**. زمانی که درخواستی توسط مشتری ایجاد شده باشه این عنوان در موتورهای جستجو نمایش داده میشود.
* **توضیحات متا**. متنی در چند خط در مورد معرفی شاخه برای جلب مشتری در صفحه نتایج موتورهای جستجو نمایش داده میشود.
* **کلمات کلیدی متا**. باید کلمات کلیدی را تعریف کنید تا توسط موتور های جستجو به سایت شما ارجاع داده شوند. شما میتوانید چندین کلمه کلیدی را با استفاده از عبارت جداکننده کاما وارد کنید.



* **URL آشنا**. شما را قادر میسازد تا آدرس شاخه های خود را بصورت دلخواه بازنویسی کنید.

به عنوان مثال، بجای اینکه آدرسی مانند [http://www.example.com/category.php?id\_category=3](http://www.example.com/category.php?id_category=3) داشته باشید، میتوانید این لینک [http://www.example.com/123-name-of-the-category](http://www.example.com/123-name-of-the-category) را داشته باشید.

در این مورد تمام کاری که باید انجام دهید این است که در فیلد حاوی " URL آشنا" کلماتی که میخواهید نمایش داده شود بصورت جداگانه با استفاده از خط تیره \(-\) مانند "name-of-the-category" وارد کنید.

* **دسترسی گروه**. میتوانید دسترسی بعضی از خریداران را به شاخه و محصولاتش محدود کنید. برای دیدن این شاخه ها،خریداران شما باید عضو گروه کاربران باشند. برای اطلاعات بیشتر، از منو "پارامتر های فروشگاه" در صفحه "تنظیمات مشتریان"، تب "گروه ها" را چک کنید.
* **شاخه اصلی**. فقط زمانی که شاخه اصلی را ایجاد میکنید نمایش داده میشود. ممکن است شما بخواهید از این شاخه جدید بجای شاخه اصلی "خانه" استفاده کنید. پس، این گزینه را بررسی کنید تا اعمال شود.



شاخه اصلی در حالت چند فروشگاهی بسیار مفید است. فرض کنید شما 3 فروشگاه متفاوت یا تاحدودی محصولات و شاخه های متفاوت دارید: ممکن است شما بخواهید شاخه اصلی متفاوتی برای هریک از فروشگاه ها استفاده کنید.

بدین ترتیب شاخه اصلی بازتابی از شاخه "خانه" برای هر فروشگاه است، بنابراین اگر شما نمیخواهید محصولات مشابه در شاخه صفحه اصلی هر فروشگاه داشته باشید، نیاز هست تا شاخه اصلی متفاوت تعریف کنید.

این راه آسان تری برای اختصاص شاخه به هر فروشگاه است و شما میتوانید محصولات متفاوتی در شاخه خانه داشته باشید.

زمانی که تنظیمات شاخه هایتان به پایان رسید، آن را ذخیره کنید. هم اکنون شما آماده پر کردن شاخه ها با محصولات هستید.



یک شاخه بصورت خودکار در منو فروشگاه شما ظاهر نمیشود. برای نمایش آن، شما باید ماژول "منو اصلی" را ویرایش کنید \(زمانی که از قالب پیش فرض استفاده میکنید\)، یا هر ماژول دلخواه دیگر که شما برای مدیریت منو استفاده میکنید.

**ویرایش شاخه ها**

دکمه "ویرایش" در نوار دکمه شما را قادر می سازد تا شاخه والد زیرشاخه فعلی را ویرایش کنید. این بدین معنی ست زمانی که شما در حال مشاهده زیرشاخه اصلی هستید، و با کلیک بر روی دکمه "ویرایش" شما امکان ویرایش شاخه "خانه" را خواهید داشت.

شما میتوانید بر روی هر شاخه در جدول کلیک کنید: تا آن شاخه باز، و تمام زیرشاخه های آن نمایش داده شود. برروی دکمه ویرایش کلیک کنید تا بتوانید شاخه والد فعلی را ویرایش کنید، همچنین با کلیک بر روی دکمه "افزودن" فرم ایجاد شاخه همراه با گزینه "شاخه های والد" برای تنظیم شاخه والد فعلی باز خواهد شد.

**وارد سازی و استخراج شاخه ها**

علاوه بر دکمه های "افزودن" و "ویرایش"، در نوار لیست دکمه ها سه دکمه وجود دارد:

* **استخراج**. شما را قادر میسازد تا لیستی از تمام شاخه ها را در فرمت CSV دانلود کنید.
* **واردسازی**. صفحه "پارامترهای پیشرفته - واردسازی" را باز کنید، نوع داده ها را برای "شاخه ها" تنظیم کنید. برای یادگیری بیشتر در مورد وارد سازی فایل ها به بخش " پارامترهای پیشرفته" بروید.

برای پیروی از این حالت، به فایل خود احتیاج دارید:

شناسه؛ نام؛ توضیحات؛ موقعیت؛ نمایش؛

3؛ iPod؛ حال می توانید فیلم ها را از فروشگاه iTunes خریداری کنید و آن ها را با iPod خود همگام سازی کنید.

4؛ لوازم جانبی؛ لوازم جانبی شگفت انگیز برای iPod شما؛ 2؛ 1؛

5؛ لپ تاپ؛ آخرین پردازنده اینتل، بزرگترین هارددیسک، حافظه زیاد، و .... . لپ تاپ مک جدید دارای کارایی، قدرت و اتصال یک کامپیوتر desktop است. بدون قسمت دسک\(desk\).؛3؛1؛



ID شناسه شاخه است، نه اسم شاخه.

* **تازه سازی لیست**. لیست شاخه ها را به همراه تمام تغییراتی که داده اید دوباره بارگذاری کنید.

از منو "پارامترهای پیشرفته" در صفحه "وارد سازی" گزینه های بیشتری برای واردسازی در دسترس است.

**اضافه کردن محصولات به شاخه**

برای اضافه کردن یک محصول به یک شاخه، شما باید صفحه تنظیمات محصول را باز کنید و به بخش "شاخه ها" در تب "فروش" بروید. در اینجا شما میتوانید شاخه هایی را که محصول به آنها تعلق دارد را تنظیم کنید.

شاخه "خانه" یک شاخه خاص است که در آن شما میتوانید محصولات را برجسته کنید یا ارتقا دهید و آنها را در بلوک "محصولات ویژه" ظاهر کنید. در حالت پیشفرض، میتوانید تنها 8 محصول را در صفحه اصلی نمایش دهید.

بلوک "محصولات ویژه" به ماژول "محصولات ویژه" بستگی دارد. اگر میخواهید تا محصولات بیشتر \(با کمتر\) در صفحه اصلی باشد، ماژول را پیکربندی کنید \( از صفحه "ماژول ها و سرویس ها" در منو "نصب ماژول ها"\).

نکته: لازم نیست محصولی را از شاخه اصلی حذف کنید تا در صفحه اصلی قرار دهید. یک محصول میتواند چندین شاخه را که نیاز دارد داشته باشد.


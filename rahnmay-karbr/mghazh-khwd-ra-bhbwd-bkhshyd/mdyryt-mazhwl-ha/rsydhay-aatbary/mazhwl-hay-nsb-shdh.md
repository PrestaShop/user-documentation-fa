---
description: Installed modules
---

# ماژول های نصب شده

**ماژول های نصب شده**

در این صفحه شما میتوانید هر یک از ماژولهای خود را نصب، حذف نصب، پیکربندی و بروزرسانی کنید. این فصل به سادگی توضیح میدهد که شما چگونه میتوانید ماژول های خود را از تب"ماژول های نصب شده" مدیریت کنید.

![](../../../../.gitbook/assets/0%20%2823%29.png)

**لیست ماژولها**

این لیست شما را قادر میسازد تا به سرعت ماژولهایی را که میخواهید پیکربندی یا تنظیماتش را ویرایش کنید، پیدا کنید.

این بخش به سه قسمت تقسیم میشود:

* **ماژول های نصب شده.** اینها همه ماژولهایی هستند که شما به فروشگاه خود اضافه کرده اید، یا از addons پرستاشاپ خریداری کرده و یا بطور مستقیم آپلود کرده اید.
* **ماژول ها پیشفرض**. هنگام راه اندازی فروشگاه، این ماژول ها نیز نصب میشوند. این ها شامل تمامی اصول تجارت الکترونیکی هستند و به صورت رایگان ارائه میشوند.
* **ماژولهای قالب**. هر قالبی که نصب می کنید ، مجموعه ای از ماژول های خاص خود را دارد. در اینجا تمام ماژول های مربوط به قالب فعال خود را پیدا خواهید کرد.

اگر می خواهید به سرعت یک ماژول پیدا کنید، می توانید یک ماژول خاص را جستجو کنید یا ماژول ها را فیلتر کنید تا موردی را که می خواهید پیدا کنید.

![](../../../../.gitbook/assets/1%20%2812%29.png)

**محل جستجو.** جستجو برای یک ماژول با نام، نویسنده یا با کلمات کلیدی.

**انتخاب دستهبندیها**. وقتی انتخاب می کنید ، لیست به طور خودکار بروز می شود و ماژول ها را با توجه به تمام تنظیمات فعلی نمایش می دهد.

* **دسته بندیها**. در سمت راست لیستی از تمام دسته های ماژول با تعداد ماژولهای آن دسته در پرانتز وجود دارد. برای نمایش ماژول های این دسته ، بر روی یک دسته کلیک کنید.
* **نمایش همه ماژولها**. به شما امکان می دهد از بین ماژول های فعال و غیرفعال یکی را انتخاب کنید. ماژول های فعال شده تنها مواردی هستند که می توانند پیکربندی شوند که باععث اهمیت این بخش میباشد.
* **نصب شده و نصب نشده**. اکثر مواقع، شما میخواهید یک عمل بر روی یک ماژول نصب شده انجام دهید یا یک ماژول جدید نصب کنید.این رایج ترین فیلتر مورد استفاده است.
* **آخرین دسترسی**. اگر شما غالبا از ماژولهای یکسانی استفاده میکنید، این گزینه باعث میشود که آخرین ماژولهایی که در حال کار بر روی آن بودید را پیدا کنید.
* **نام**. ماژولها را به ترتیب الفبا مرتب میکند.

ماژولها 4 حالت میتوانند داشته باشند:

* نصب نشده.
* نصب شده اما غیر فعال.
* نصب شده و فعال.
* نصب شده و فعال است، اما دارای هشدار.

**! تفاوت بین غیرفعال کردن و حذف نصب**

{% hint style="info" %}
وقتی دیگر از ماژولی استفاده نمی کنید، میتوانید آن را غیرفعال یا حذف نصب کنید. نتایج هر دو اقدام ظاهراً یکسان است: ماژول دیگر در دسترس نیست، گزینه های آن در بخش مدیریت نشان داده نمی شود و هر چیزی که به بخش کاربری اضافه شده بود نیز از بین رفته است.

تفاوت در این است که با غیرفعال کردن ماژول، تمامی پیکربندی ماژول در صورت فعال کردن مجدد آن ذخیره شده در حالی که با حذف آن تمام داده های پیکربندی و پایگاه داده آن حذف می شود. تمام فایلهای ماژول حذف خواهد شد.

بنابراین ، فقط باید ماژولی را حذف کنید که به اطلاعات آن اهمیت نمی دهید یا مطمئن هستید که به آن نیازی ندارید. مثل این است که آن را برای همیشه حذف کنید.
{% endhint %}

**اقدامات بر روی ماژول ها**

با توجه به وضعیت ماژول اقدامات زیر در دسترس است:

* ماژولهای حذف نصب شده:
  * **نصب.** این باعث نصب ماژول روی پرستاشاپ نصب شده خواهد شد. ماژول بصورت خودکار فعال خواهد شد.
* ماژولهای نصب شده:
  * **ارتقا.** پرستاشاپ نصب شده شما به طور منظم با سرور Addons بررسی می کند که آیا به روزرسانی برای ماژول های شما وجود دارد یا خیر. در این صورت ، دکمه پیکربندی برای ماژول های مربوطه تبدیل به"Upgrade" می شود. بر روی آن کلیک کنید و پرستاشاپ آن را دانلود و بروزرسانی میکند.
  * **فعال کردن.** برای ماژول هایی که قبلا غیر فعال شدهاند. پس از فعال شدن دوباره، ممکن است گزینه های جدیدی به بخش مدیریت شما اضافه کند.
    * **فعال سازی در موبایل**: این نمایه بخش کاربری را فقط برای دستگاه های موبایل \(گوشی های هوشمند و غیره\) فعال میکند
  * **پیکربندی**. برخی از ماژولها یک صفحه پیکربندی دارند. در این مورد، آنها یک لینک "پیکربندی" را برای دسترسی به یک رابط کاربری جدید فراهم میکنند جایی که کاربر میتواند تمام تنظیمات آن را تنظیم کند.
  * **غیر فعال کردن.** هنگام نصب، یک ماژول بطور پیشفرض فعال است. شما میتوانید آن را غیرفعال کنید، که با اینکار گزینه های آن از بخش مدیریت حذف خواهد شد، اما تنظیمات آن حفظ میشود و مجددا فعال میشود.
    * غیرفعال کردن در موبایل: این نمایه بخش کاربری را تنها برای دستگاههای تلفن همراه \(گوشیهای هوشمند، و غیره\) را غیر فعال میکند.
  * تنظیم مجدد: این تنظیمات ماژول را به پیش فرض های خود باز میگرداند.
  * حذف نصب: این ماژول را غیر فعال میکند. برای حذف تمام فایلها و دادههای آن باید گزینه " حذف پوشه ماژول پیس از حذف نصب" را اتنخاب کنید.

این اقدامات میتواند بصورت جداگانه بر روی هر ماژول، یا بصورت "دسته جمعی" از منوی سمت راست انجام شود.

حذف نصب کردن یک ماژول

{% hint style="warning" %}
**ماژول را مستقیما با استفاده از سرویس گیرنده FTP خود به طور مستقیم از پوشه حذف نکنید!** شما باید اجازه دهید پرستاشاپ مستقیما مسئولیت آن را به عهده بگیرد.
{% endhint %}

زمانی که شما به طور موقت از یک ماژول نیاز استفاده نمیکنید، اما هنوز مایل به حفظ پیکربندی آن هستید، میتوانید آن را به سادگی غیرفعال کنید: فقط روی لینک "غیرفعال" کلیک کنید. اقدامات به " فعال کردن" و "حذف" تبدیل خواهند شد، اما دکمه "حذف نصب "هنوز هم دیده میشود.

اگر پیکربندی ماژول برای شما اهمیتی ندارد، روی دکمه "حذف نصب" کلیک کنید، پوشه ماژول شما همچنان در پوشه ماژول ها قرار دارد، اما ماژول هیچ تاثیری در فروشگاه شما نخواهد داشت.

اگر شما میخواهید ماژول را به طور کامل از سرور خود حذف کنید، روی لینک "حذف" کلیک کنید: از پوشه و تمام فایلهای پرستاشاپ پاک خواهد شد.

{% hint style="success" %}
اطمینان حاصل کنید که غیرفعال کردن یا حذف کردن ماژول، قالب را از بین نمیبرد.
{% endhint %}


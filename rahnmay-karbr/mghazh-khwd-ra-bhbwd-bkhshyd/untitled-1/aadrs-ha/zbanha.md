---
description: Languages
---

# زبانها

زبانها

پرستاشاپ چند زبانه است: یک زبان پیشفرض وجود دارد (زبانی که برای نصب استفاده کرده اید)، و بسیاری دیگر برای دانلود در دسترس است.

{% hint style="success" %}
**در ترجمه پرستاشاپ شرکت کنید**

اگر پرستاشاپ به زبان شما بطور کامل ترجمه نشده است، می توانید با عضویت در انجمن مترجمان [crowdin](https://crowdin.com/project/prestashop-official) و کمک به ترجمه زبان خود کمک میکنید.
{% endhint %}

صفحه "زبانها" ، زبانهایی را که در پنل مدیریت و فروشگاه خود مشاهده میکنید را مدیریت میکند.

این صفحه زبان هایی که قبلا در فروشگاه شما نصب شده اند، همراه با اطلاعاتی از قبیل کد ایزو، کد زبان، فرمت تاریخ (کوتاه و کامل) نمایش داده میدهد. با کلیک بر روی نماد در ستون "فعال" می توانید یک زبان را فعال یا غیرفعال کنید.

افزودن زبان جدید صرفاً وارد کردن بسته بومی سازی از کشوری است که از آن زبان استفاده می کند (در صفحه "بومی سازی"). اگر این نیاز شما را برآورده نکرد و یا نیاز به برخی شخصی سازیهایی دارید، می توانید یک زبان جدید را با استفاده از فرم "اضافه کردن جدید" به صورت دستی اضافه کنید.

{% hint style="info" %}
همچنین می توانید از صفحه "ترجمه ها" ، بخش "افزودن / به روزرسانی زبان" زبان جدیدی اضافه کنید. برخلاف بسته بومی سازی ، این فقط زبان را وارد می کند و هیچ تنظیم بومی سازی (واحدها ، ارز و غیره) انجام نمی شود.
{% endhint %}

![](<../../../../.gitbook/assets/0 (44).png>)

ایجاد یک زبان جدید

قبل از ایجاد یک زبان جدید ، بررسی کنید که این زبان در صفحه "ترجمه ها" در "بخش اضافه کردن / به روزرسانی زبان" موجود است. در واقع ، حتی اگرزبان مورد نظر کامل نباشد ، ترجمه های رسمی پرستاشاپ وارد خوهد شد و زمینهای برای ترجمه فراهم می کند.

{% hint style="danger" %}
ایجاد یک زبان جدید به این معنی است که مجبورید تمام متن را برای بخش مدیریت ، بخش کاربری، ماژول ها و ... پرستاشاپ ترجمه کنید. برای تکمیل ترجمه ، باید از گزینه "اصلاح ترجمه ها" در صفحه "ترجمه ها" ، در زیر منوی "بین المللی" استفاده کنید.
{% endhint %}

![](<../../../../.gitbook/assets/1 (31).png>)

**برای ایجاد یک زبان جدید ، باید اکثر قسمت های فرم را پر کنید:**

* **نام.** نام عمومی است. اگر آن زبان را برای منطقهی خاصی ایجاد می کنید ، می توانید این را در نام خود دهید: به عنوان مثال "فرانسوی (کبک)".
* **کد ISO.** کد دو حرفی ISO 639-1 را وارد کنید. برای اطلاعات بیشتر به [لینک](http://en.wikipedia.org/wiki/List\_of\_ISO\_639-1\_codes) مراجعه کنید.

اگر بسته زبان وارد میکنید، این کد دقیقاً باید با کد موجود در بسته مطابقت داشته باشد.

* **کد زبان.** کد زبان 4 حرفی مناسب را به شکل xx-yy وارد کنید ، xx کد ISO زبان است (همان شکل بالا) و yy کد ISO کشور را با استفاده از ISO 3166-1 alpha-2 و [لینک](http://en.wikipedia.org/wiki/ISO\_3166-1\_alpha-2) وارد کنید.

برای اطلاعات بیشتر به این [لینک](http://en.wikipedia.org/wiki/IETF\_language\_tag) مراجعه کنید.

* **فرمت تاریخ.** نمایش تاریخ در کشور ها متفاوت است (به این [لینک](http://en.wikipedia.org/wiki/Date\_format\_by\_country) مراجعه کنید). از این رو هنگامی که در فروشگاه شما   02/08/12نمایش داده می شود، یک مشتری از فرانسه " 2 اوت 2012 " میخواند ، در حالی که یکی از ایالات متحده " 8 فوریه 2012 " را میبیند - و یک مشتری ژاپنی حتی ممکن است آن را به عنوان "12 اوت 2002" بخواند. به همین دلیل مهم است که فرمت تاریخ مرتبط با زبان خود را مشخص کنید. حروف استفاده شده باید از تابع PHP's date() باشند: [http://php.net/manual/en/function.date.php](http://php.net/manual/en/function.date.php)
* **فرمت تاریخ(کامل).** همان قالب تاریخ بالا ، اما شامل قالب ساعت-دقیقه.
* **پرچم.** تصویری از پرچم را که به بهترین وجه با زبانی که می خواهید اضافه کنید منطبق است را وارد کنید. باید 16\*11 پیکسل باشد. توصیه میشود از مجموعه تصاویر رایگان پرچم در این [لینک](http://www.famfamfam.com/lab/icons/flags/) استفاده کنید.
* **تصویر"بدون عکس".** تصویری را بارگذاری کنید که درصورتی که محصولی هنوز تصویری نداشت، این عکس نمایش داده شود. این تصویر یک تصویر خالی است که نشان دهنده "بدون تصویر" یا "هیچ تصویری موجود نیست" میباشد. عکس باید 250\*250 پیکسل باشد. می توانید تصاویر "بدون تصویر" را در پوشه /img/1 از پرستاشاپ نصب شده خود پیدا کنید.
* **آیا زبان راست به چپ است.** برخی از زبان ها از راست به چپ نوشته شده اند، بیشتر کسانی که از اسکریپت عربی یا الفبای عربی استفاده می کنند ([لینک](http://en.wikipedia.org/wiki/Right-to-left)). هنگامی که یک قالب پرستاشاپ به خوبی کد گذاری شده است می تواند زبانهای RTL را مدیریت کند - به شرطی که به همین ترتیب تنظیم شده باشد.
* **وضعیت.** ممکن است یک زبان جدید را غیرفعال کنید تا همه چیز ترجمه را آماده کنید.
* **انجمن فروشگاه**. می توانید این زبان را فقط برای مجموعه ای از فروشگاه های خود در دسترس قرار دهید ، به عنوان مثال برای فروشگاه هایی که محله های خاصی را مورد هدف قرار داده اند.

\
پس از ذخیره و فعال شدن زبان ، می توانید بسته زبان آن را وارد کنید. این کار در صفحه "ترجمهها" در زیر منوی "بین المللی" انجام میشود. از ابزار «وارد کردن یک بسته زبان به صورت دستی» استفاده کنید. سرانجام مطمئن شوید همه چیز بدرستی کار می کند: به بخش کاربری فروشگاه خود بروید و روی پرچمهای بالای صفحه کلیک کنید. به همین ترتیب، مشتریان با استفاده از این آیکون ها اکنون می توانند زبان دیگری را انتخاب کنند.

{% hint style="success" %}
**ترجمه های خود را با انجمن به اشتراک بگذارید**

ممکن است از طریق رابط پرستاشاپ خود یک زبان جدید را به طور کامل ترجمه کرده باشید. میتوانید با ارسال یک خروجی به [translation@prestashop.com.](mailto:translation@prestashop.com.) آن را با انجمن پرستاشاپ به اشتراک بگذارید ما سهم شما را در پروژه ترجمه بارگذاری خواهیم کرد تا سایر مغازه داران کشور شما نیز از آن بهره مند شوند!

برای دیدن اینکه چگونه میتوانید ترجمههای خود را استخراج کنید، به صفحه «ترجمهها» منوی «بینالملل» در بخش «استخراج یک زبان» بروید.
{% endhint %}
